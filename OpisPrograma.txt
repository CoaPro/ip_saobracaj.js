1.6.2021.  Uto. 

Naziv programa: IP saobraćaj | JavaScript
Programski jezik: JavaScript

Princip funkcionisanja programa:

Korisnik odabira *.json fajl (JavaScript Object Notation), u kome su snimljene vrednosti IP saobraćaja sa I/O grafika, koji je generisan programom Wireshark. 

Izvorno, date vrednosti I/O grafika se izvoze u *.csv ili *.yaml fajl. 
JavaScript(JS) najčešće funcioniše sa JSON fajlovima, mada upotrebom neke od JS biblioteka, moguć je direktan rad sa *.csv ili *.yaml datotekama.

Konverzija raznih fajlova u *.json je moguća putem nekog od Veb sajtova, u zavisnosti od toga koji je format datoteke u pitanju. U ovom slučaju, kao primer može odlično poslužiti CSV to JSON Converter. 
Link do ovog sajta je: https://www.convertcsv.com/csv-to-json.htm

---

Nakon što korisnik odabere lokaciju *.json datoteke na računaru, ona se učitava u svom izvornom obliku. 
Klikom na taster Prikaz niza, dati *json fajl se konvertuje u JavaScript niz elemenata.

Praktično, JSON fajl predstavlja niz objekata.
Za izračunavanje Hurstovog parametra, potrebno je prilagoditi niz objekata u niz elemenata i nad tako generisanim nizom i njegovim elementima izvršiti određene proračune. 

Ovaj niz će zapravo predstavljati celokupnu vremensku seriju dužine N.

Moguće je prikazati niz sa svim elementima, kao i sa elementima različitim od nule.
Korisnik može ponovo pokrenuti proces, pritiskom na taster Brisanje. 

Prva tri tastera služe samo za prikazivanje i konverziju datog *json niza u vremensku seriju i ne izvode nikakve dodatne operacije vremenskom serijom. 

Redosled ovih operacija je sledeći:
Odabir datoteke => Prikaz niza => Prikaz elemenata različitih od nule
Ukoliko bi korisnik prvo pritisnuo taster Prikaz elemenata različitih od nule, niz ne bi bio prikazan. Zato treba prvo izvršiti konverziju *.json datoteke u JavaScript niz elemenata, a zatim nad datim nizom izvršiti filtriranje nenultih elemenata.   

Dalje operacije nad nizom se nastavljaju odabirom tastera:
	Niz svih elemenata
	Nasumična podela niza
	Niz elemenata različitih od nule
	Podela niza elemenata različitih od nule.

Prikaz celokupne vremenske serije, tj. konverzije *.json niza u JavaScript niz elemenata se obavlja pritiskom na dugme Niz svih elemenata. 
Pošto je datu vremensku seriju potrebno podeliti u A grupa, od po n članova, u ovom programu će se dati proces realizovati upotrebom JavaScript nasumčine funkcije Random(). 

3.6.2021. Čet. 

Pritiskom na dugme Nasumična podela niza, celokupan niz je nasumično podeljen na podnizove u opsegu od dva elementa, pa do pet, ne uključujući vrednost pet.
U okviru ovog nisa su obuhvaćeni i elementi čija je vrednost paketa nula. 

Korisnik ima mogućnost filtriranja datog niza i prikaza niza elemenata različitih od nule, pritiskom na instoimeno dugme. 
U ovom programu biće razmatran samo niz elemenata različitih od nule. 
Upravo je taj niz, u stvari vremenska serija za koju je potrebno odrediti Hurstov parametar. 
Podnizovi (grupe) vremenske serije su nasumično određeni funkcijom Random(), a imaju od dva do četiri elemenata. 

Hurstov parametar i svi neophodni koraci ka njegovom izračunavanju izvršavaju se pritiskom na dugme Proračun. 
Na grafiku je prikazana vizuelizacija podataka JavaScript bibiliotekom Chart.js.





